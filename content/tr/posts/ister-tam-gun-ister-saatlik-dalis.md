---
title: Saatlik Dalış mı? Günlük Dalış Mı?
image: /uploads/Diving/best.jpg
date: 2024-02-15
tags:
  - oludeniz
  - dalis
  - aktiviteler
  - fethiye
---
## İster Saatlik Dalış Yapın İster Günlük Dalış

 Fethiye dalış yapmak için en güzel lokasyonlardan birisi, Akdeniz ve Ege’nin birleşen berrak sularında ve derinliğinde oldukça çeşitli canlılarla karşılaşabiliyoruz.  Dalış yapmak isteyen gezginlerimizin aklına gelebilecek ufak sorularla başlayalım .

**Soru:** Dalış yapmak için yüzme bilmem gerekiyor mu?
- Dalış yapmak için yüzmeyi öyle iyi bilmenize gerek yok, su ile barışık olmanız fazlası ile yeterli. 

**Soru:** Dalış Yapmak İçin Daha Önce Dalış Yapmış Olmam Gerekiyor mu?

- Dalış yapmak için yüzme bilmeniz gibi daha önce dalmış olmanız da gerekmiyor, uzman eğitmenler ile ön eğitim ve hazırlık sonrası aklınızda olacak her soruyu atlattıktan sonra başlangıç dalışınızı yapmış oluyorsunuz.

**Soru:** Basınç İle İlgili Korkularım Var Bu Korkuyu Nasıl Yenebilirim?
- Dalışta basınca duyarlılık açısından; basıncı **ağız - burun - kulak** arasında dengelemeyi basitçe göreceğiniz gibi dalacağınız her metrede, öğreneceğiniz basit işaret dili ile de nasıl hissettiğinizi ifade edebileceksiniz. Gözünüzde komplike gibi görünen detayların aksine gerçekten basit ve eğlence dolu olduğunu, bu deneyimle beraber farkedeceksiniz.

( Basınç travmasını çokça geçirmiş biri olarak, dalış yaptığımda oldukça keyif aldığımı ve tekrar tekrar yapmak istediğimi de sizlerle paylaşmalıyım.) 

**Soru:** Dalış İçin Sigortamız Var Mı?
- Dalış için gerekli ekipmanlar, kıyafetler ve dalış öncesi sigortanız tamamı aktivite kapsamındadır. 

**Soru:** Dalışa gittiniz ve basınç açısından bir huzursuzluk hissetiniz , bu aktiviteyi boşa mı satın almış oldunuz?
- Tabi ki hayır ! Şnorkel ve palet ile yüzeyde keşfetmeye devam edebilir, teknede güneşlenebilir isterseniz gideceğiniz koylarda yüzebilirsiniz.


## Dalış Planlaması Yapılırken Neye Dikkat Edilmeli
**Genellikle tatil için düzenlenen aktivitelerde planlama yaparken bir sıralama yapmanız gerekmektedir.** 
Dalış yapmak isterseniz ve başka bir aktiviteyi de aynı gün içersinde yapacak olursanız , dalışı kesinlikle o gün için sona bırakmanızı tavsiye ediyoruz.

Kulaklarınızda olabilecek hafif tıkanıklık birkaç saatlik ya da o gün için sizi biraz yorgun hissettirebilir. 

### Peki ya saatlik dalış ve günlük dalışı neye göre tercih etmeli?  

# - Saatlik Dalışlar -
**Saatlik dalış zaman planlaması açısından çoğu gezgine güzel bir alternatif sunmaktadır.**
## Tekne'den Dalış

Ölüdeniz’den hareket eden tekne ile [Mavi Mağara'ya](/uploads/Diving/Spots/bluecave.jpeg) ya da [Akvaryum Koyuna]() giderek ön eğitim ile tek seferlik bir dalış yapmış olacaksınız. Ölüdeniz’den kalkan teknenin gidiş ve gelişi ortalama olarak 2-3 saat sürmektedir. Bu sebeple günde 4-5 ayrı saatte günlük dalışa katılma imkanı da sağlamaktadır.

## Bir Diğer Alternatif Olan Kıyı Dalışı

Kıyıdan ve daha kaliteli bir dalış yapmak isterseniz; Ölüdeniz'in Kumburnu'nda yer alan dalış merkezimizde saatlik dalış gerçekleştirebilirsiniz. Her seviyeye uygun ve hedefinize göre eğitim paketlerinin yer aldığı, uluslararası kuruluşların sertifiklarını almaya hak kazanabileceğiniz nadir bir eğitim merkezidir.

# - Günlük Dalış -
Günlük dalış ise sabah 9-10 gibi hareket eden teknenin akşam üzeri 4-5 gibi dönüşü ile bir gününüzü teknede 2 ayrı koya giderek , yüzerek , dalarak , güneşlenerek geçirmenize olanak sağlar . Bu tur da aynı zamanda **öğle yemeğiniz de dahil olacaktır.🍛** Bir başlangıç dalışı  ve ardından tam dalış yaparak, o günlük dalışa doyarak dönmüş olacaksınız.  Neye göre tercih etmeli konusuna gelirsek çocukluğumuzdan beri hakim olduğumuz bir şey vardır ki; **deniz yorar.** Az da vakit geçirseniz yorar, ne kadar çok vakit geçirirseniz bir o kadar çok yorar. 

- Dalmak da işin içine basınç da girdiği için eğlenceli olduğu kadar yorucudur.  Daha önce dalış yapmış iseniz ve _bütün gününüzü ayırmayıp buna göre planlayabilecek tecrübeniz varsa saatlik dalış sizin için en iyi tercih olacaktır._ 
- Aynı zaman da tatil günleriniz kısıtlıysa ve dalışta ne kadar yorulacağınız hakkında bir bilginizde yoksa o günün son aktivitesi olarak dalışı gününüze katabilirsiniz. 
- Yamaç paraşütü ve dalış genellikle yan yana sorulan aktivitelerdir. Yamaç paraşütü size yükseklere çıkaran hava basıncı ,dalış ise derinlere daldıran su basıncının etkisini gösterdiğinden , kesinlikle önce yapılması gereken aktivite basıncı neredeyse sizi hiç yormayan yamaç paraşütü olmalıdır. 

 **Tatilinizde gününüzü planlarken bir sıkışıklığınız yoksa ve ilk dalışınız ya da Fethiye’de ilk dalışınız ise günlük dalış en güzel tercih olacaktır. Gün boyu teknede koydan koya dalışa gitmeyi kim istemez ki? Yorgunluğunuzla yiyeceğiniz o akşam yemeği ve dalacağınız o uyku en tatlılarından birisi olacaktır.🤿**

✍🏻Doğa Nil Doğanlı

![Mavi Mağara'ya](/uploads/illustrations/cuate/dalis2.svg) 