---
title: 'Ölüdeniz İsminin Hikayesi'
image: /uploads/gallery/kumzambagi.webp/
date: 2024-02-14
tags: 
 - oludeniz
 - belcekiz
---
Büyük görkemiyle Ölüdeniz’i tamamlayan Belcekız Plajı ise ; Ölüdeniz ile beraber ismini çok manidar bir hikayeden almıştır.

## Bir Aşk Hikayesi

 “Efsaneye göre, eski çağlarda Fethiye'den geçen gemiler açıkta demirler ve içme suyu almak üzere kıyıya sandalla çıkarlarmış. Bir gün yaşlı bir kaptanın genç ve yakışıklı oğlu su almak için koya çıktığında güzel mi güzel Belcekız'ı görmüş. Görür görmez de vurulmuş. Kızın yüreğine de ateş düşmüş. Fakat delikanlı suyu alıp dönmek zorundaymış. Gemi uzaklaşıp gitmiş. Belcekız o tarihten sonra hep kıyıyı ve sevdiğini beklemiş. Delikanlı da geminin tekrar bu koydan geçmesini… Delikanlı her geçişte buraya su almaya gelirmiş. Gide gele gençler sevdalanmış.  Bir gün gemi koydan geçerken, fırtına patlamış. Genç, babasına burada korunaklı, havuz gibi bir koy olduğunu söylemiş. Fakat babası oğlunun sevgilisini görmek için bir hasret uğruna gemiyi parçalamayı göze aldığını sanmış. Dalgalarla birlikte kavga da büyümüş ve baba, gemi tam kayalıklara çarpacakken, bir kürek darbesiyle oğlunu denize atmış ve dümenin yanına gitmiş. Daha sonra çarşaf gibi koyu görmüş. Oğlu oracıkta, kayalıklarda can vermiş. Kayaların üzerinde sevdiğini bekleyen Belcekız da kendini kayalardan atıp intihar etmiş.İşte o gün bu gündür kızın öldüğü yere Belcekız, oğlanın öldüğü yere Ölüdeniz denir.”
![SVG](/uploads/illustrations/cuate/sunmoon.svg)

