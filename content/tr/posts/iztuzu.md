---
title: İztuzu Plajı
image: /uploads/dalyan/iztuzu.webp
date: 2024-02-18
tags:
  - dalyan
  - plajlar
---
## İztuzu Plajı
 Dalyan beldesine bağlı olan İztuzu plajı , tatlı su ve tuzlu suyun buluştuğu nadir plajlardan birisidir. Plaj boyunca göreceğiniz Kaplumbağa tabelaları ve kaplumbağa yumurtalarını koruma bölgelerinden de anlayacağınız üzere Caretta Caretta’ların yumurtalarını bıraktığı bu plaj , aynı zamanda “ Kaplumbağa Plajı (Turtle Beach) “ olarak bilinir. Deniz kaplumbağalarının koruma alanlarına girilmediği gibi onlara rahatsızlık vermemek adına **akşam 20:00ve sabah 8:00 saatleri aralığında plaj kapanmaktadır.** Plajda aynı zamanda cafe ve otopark hizmeti de verilmektedir.   Bizim İztuzu Plajı’na gittiğimiz zamanlarda girişinde bulunan Kaplumbağa Hastanesi’ ne de uğradığımızı ve kesinlikle tavsiye ettiğimizi söylemeliyiz. Bu hastanede hem deniz kaplumbağaları hakkında detaylıca bilgi sahibi olabilirsiniz, hem de korunmalarına destek verecek katkılar sağlayabilirsiniz. İçerisinde tedavi de olan kaplumbağaları incelediğinizde onlar adına kuracağınız empati ile çevreye bakış açınızın değişeceğine de eminiz. 

 ![kaplumbaga hayat döngüsü](/uploads/dalyan/hayatdongusu.jpg)

Kaplumbağaların korunmasına ve tedavisine imkan sağlayan DEKAMER'in Web sitesini ziyaret ederek detaylı bilgi alabilirsiniz. 
 www.dekamer.org.tr 🐢