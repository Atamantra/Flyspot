---
title: Kabak Koyu
image: /uploads/Fethiye/kabak.JPG
date: 2024-02-18
tags:
  - kabak
  - plajlar
  - koy
  - selale
  - treking
---

## Kabak Koyu
 Tertemiz denizi ve unutulmaz manzaralar sunan doğası ile görenleri kendine hayran bırakan Kabak Koyu, yaz aylarının en sevilen yerlerinden birisi. Salaşlığı ve el değmemiş doğasına hem kara yolu hem de deniz yolu ile ulaşım sağlayabilirsiniz. Deniz yolu ile gitmek isterseniz [speedboat](/suratteknesi) kiralamak en doğru tercih olacaktır. Fethiye’nin Faralya Köyü sınırları içerisinde bulunan bu koy, büyüleyici bir güzelliğe sahip. Eğer Kabak Koyu’nda konaklamak isterseniz bungalov evleri ya da pansiyonları tercih edebilir daha özgür bir konaklama için ise çadır atabilirsiniz.  Özellikle gece saatlerinde binlerce yıldız tarafından çevrelenen gökyüzünün sunduğu eşsiz manzarayı kesinlikle kaçırmamanızı öneririz. Özgür insanların 🌈 uğradığı ve ufak detaylar bıraktığı bu koya yolunuz düşerse Aladere Şelalesi’ne (Kabak Şelalesi) gitmenizi tavsiye ederiz.  Plaja indiğiniz yolda ,şelaleye giden yolun başlangıcını bulamazsanız herhangi birisine sorabilirsiniz. Şelaleye giden yolda tek harita yol boyu size eşlik eden mavi- beyaz- kırmızı boya ile bırakılmış işaretler olacak. Başlangıçta bulunan tabela kısa süren ama daha tehlikeli olan yol ile uzun ve güvenli yol ayrımında size yardımcı olacaktır. Kısa olan yaklaşık yarım saat uzun olan ise ortalama 1 saat sürmektedir. Şelale yolu boyunca sandal ağaçları, keçiboynuzu ağaçları olacak , eşsiz doğa ile iç içe yürüyeceğiniz bu yolda yanınıza su ve atıştırmalık almanız iyi olacaktır. Yeşil ve mavinin her tonunu görebileceğiniz Kabak Koyu, dalgalı bir denize sahip olsa da temizliği ile dikkat çeken eşsiz bir yerdir.