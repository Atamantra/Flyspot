---
title: Kaunos Antik Kenti ve Kral Mezarlığı
image: /uploads/dalyan/Kaunos.webp
date: 2024-03-13
tags:
  - dalyan
---
## Kaunos
 Kaunos Antik Kenti , antik dönemde Karya sınırları içersinde günümüzde ise Muğla ilinin, Köyceğiz ilçesi içersinde yer almaktadır. Aynı zamanda Dalyan’ a çok yakın olduğu için , Dalyan ‘da gezilecek ve görülecek yerler arasında da yerini almaktadır. Kent, *Kalbis akarsuyunun* yani *Dalyan Çayı’nın* etrafından geçtiği dağlık tepenin yamacında kurulmuştur. Döneminde ticari açıdan çok önemli bir liman kenti olan şehir, denizin alüvyonla dolması sonucu oluşan Dalyan Deltası  nedeniyle bugün deniz kıyısından uzaklaşmıştır.
 
 ## Tarihi
  MÖ 6.yy’a dayanan bu şehir, mitosa göre *Miletos*’un ikiz çocuklarından biri olan **Kaunos** tarafından *Likya-Karya* sınırları içerisine kurulmuştur. Dalyan’dan da görülebilen ve kökeni **Urartulara** dayanan kaya mezarları ise  MÖ 4. yy’da yapılmış, daha sonraları Roma Dönemi’nde de kullanılmıştır. **Kaya mezarları** içinde ölülerin üzerine yatırıldığı üç taş yatak bulunmaktadır. Cephede ise iki İon sütunu, sütunların üzerinde friz ve alınlık görülmektedir. Alınlıkların birinde şehirin ismi ile akla gelen aslan kabartmaları vardır. 
  ## Kaunos Şehrinde Aslan Figürü 

  ![aslan figürü](uploads/dalyan/kaunosaslani.jpeg)

   Küçük Kale'nin Kuzaybatısı ile antik liman arasındaki bölgede bulunan aslan heykeli , Kaunos şehri için ayrı bir bakış açısı daha kazandırmıştır. Kutsal bir bina içerisinde bulunan *Kaunos Aslan Heykeli* bulunduğu konumdaki kadın heykelleri ve sütunlar ile beraber yapılan analiz sonucunda bizim için de anlam kazanmıştır. Kötülüklere karşı koruyucu bir özelliği sembol eden aslan, aslında  **2 bin yıl önceki Kaunos'u temsil etmektedir.** Aslan'ın sağ pençesi altında bulunan ve ölmek üzere olan **öküz kafası** ise, Kaunos’un medeniyetine karşı, düşman medeniyetleri temsil etmektedir. Ve ne yazık ki bir çok eser gibi bu heykel de ~~British Museum ‘da~~ sergilenmektedir. 
   ![sikke](uploads/dalyan/sikke.jpeg)
   Arkeolojik ve kültürel açıdan çok zengin olan Kaunos liman şehri , ticarette ön planda olması ile beraber kendi sikkesini de kullanmaktaydı. Bulunduğu coğrafyayı , iklimi çok iyi anlayıp yapılarını da bir o kadar iyi inşa eden Kaunos Antik Kenti’nin kuruluşuna dönecek ve mitosun devamını inceleyecek olursak kısa bir hikaye anlatmamız gerekir:
   
     Hem şair hem de Romalı tarihçi Ovidius’un mitosuna göre Kaunos ve Byblis efsanesi şöyledir : Kral Miletos’un ikiz çocuklarından kadın olan Byblis , erkek olan Kaunos’a âşık olur ve duygularını ifade eden bir mektup yazar. Kaunos ise bu mektubu okuduktan sonra kız kardeşine öfke ve tiksinti hisseder. Kral bunu kabul edemeyip oğlu Kaunos’u sürgün ettiğindeyse, Kaunos kendini sevenlerle birlikte babasının ülkesini terk eder ve Kaunos kentini kurar. Byblis, kardeşine olan aşkının hasretine ve gördüğü hakaretlere dayanamaz. Göz pınarları kuruyuncaya kadar ağlar ve ardından  bir kayanın tepesinden atlayarak intihar eder fakat Nympheler (su perileri) Byblis’e acır ve onu pınara dönüştürür. Bu mitosa göre Dalyan’da labirenti andıran kanallar, Byblis’in gözyaşları ile oluşmuştur. Kaunos'un kuruluşu ise işte böyle hüzünlüdür.
Kendine has bir efsanesi ve Likya tarihinin kıymetli bir antik kenti olan Kaunos’un; Kaya Mezarları, Surları, Kaleleri, Antik Tiyatrosu hem kara yolu ile hem de deniz yolu ile gezebileceğiniz bir lokasyona sahip. Daha güzeli ise Dalyan’da yapabileceğiniz [Microlight](/tr/microlight/) uçuşu ile bu efsaneye ev sahipliği yapan Kaunos Antik Kenti’ni ve Dalyan Kanallarını rahatlıkla seyredebilirsiniz.